161 ΡΒᾸίῈΑΤιΟ. 132

bitatas invenitur secunda De jejunio oratio, non quod eam certam esse atque indubitatam putem, sed
quod a doctissimis viris talis esse credatur. Rursus panegyricam orationem, qua: de martyre Barlaam
habita est, inter germana ac sincera collocavi: quam tamen peregrinam esse arbitror. Sed haac concio,
etsi meo judicio aliena, ita tamen elegans estet ornata, ut inter genuinas locum mereri mihi visa sit.
Reliquas autem orationes omnes, qua: in prima voluminis parte leguntur, pro veris ac certis habeo : eoque
magis in hac mea sententia conﬁrmor, quod earum nullam hactenus ab eruditis in dubium revocatam
fuisse videam. Neque vero id cuidam mirum videri debet, cum in his nihil sit, unde su5picio vel mi-
nima oriri possit. Nam ut interim de quibusdam orationibus quarum veteres mentionem fecere, taceam,
neminem inﬁcias iturum spero, si in omnibus, pariter omnes dicendi virtutes, quas antiqui in Basilio
laudarunt, splendescere ac micare afﬁrmem. Et vero miras illas ingenii dotes, quibus Basilius excel-
luisse a veteribus dicitur, in iis quas dixi orationibus videre cuique licet, eloquentiam incredibilem, re-
rum et verborum copiam, summam mundanae sapientia: cognitionem ab omni ostentatione alienissimam,
eruditionem, pietatem, artis ornamenta omnia sine ulla significatione artis, in explicandis mysteriis
tradendisque morum praeceptis diligentiam maximam, perspicuitatem, perfectissimam liberalium disci-
plinarum intelligentiam, vim persuadendi singularem, et, ut verbo dicam, felicem quamdam naturam
cum ad caetera tum ad panegyricum dicendi genus accommodatissimam. Neque mihi hoc credi postulo:
imo meis verbis ﬁdem facile adhiberi aegre ferrem. ita enim sentio, quo attentius diligentiusque bzn con-
ciones legentur, eo minus suspectas fore. Et alioquin dignissimae sunt, quze saepius ab omnibus legantur,
cum earum lectio cuivis et utilissima et iucundissima futura sit. Doctissimi quique mirabuntur orationes,
in quibus nihil otiosum, nihil redundans reperitur; in quibus densa sunt et compacta omnia nervorum.
que et virium plena, cum omnibus condita dicendi festivitatibus, tum praeclarissimis suluberrimisque
praeceptis refertissima.
Ascetica plus mihi negotii exhibuerunt. Modo eorum nonnulla in secunda tomi parte reponebam : mo-
do eadem in primam revocabam. Sed tamen cum rem eamdem in Asceticis omnibus tractari cogitavi.
alia ab aliis non separanda esse censui. Quare ne vera cum falsis incaute confundantur, hoc loco brevi-
ter singula recensere non pigebit. Genuina sunt et germana, ut nobis quidem videtur, ascetica tria opus-
cula praevia, libelli De judicio Dei ac De ﬁde, Moralia, Regula: tam longiores quam breviores : in spuriis
vero canere numeramus, videlicet breves duos libellos qui post Horatia locati sunt, Constitutioncs mo-
nasticas, Epitimia, duas quas Combeﬁsius edidit lucubratiunculas. Attuli in Prwfatione argumenta omnis
generis, quibus probari posse credidi, tractatum quemque aut genuinum esse, aut adulterinum. Quare hic
quidquam addi iis de rebus necesse non puto. cum potius vereri debeam, ne singulis explicandis diutius
immoratus fuisse videar.
Pars voluminis secunda a prima in hoc differt, quod quaecunque in ca reperiuntur, aut spuria sint
aut certe spuria esse mihi videantur: quod tamen ita accipi volo, ut Rufiniana quarumdam Basilii ora-
tionum interpretatio in subdititiis non ponatur. Cum autem praestiterim in Praefatione, quaecunque homo
mea: sortis prmstare poterat, in eaque omnia disposuerim suo ordine et loco, nec quidquam omiserim
eorum, quibus meam sententiam defendi posse arbitrarer, laudium parerem, si res fuse explicatas hic
fusius explicare conarer. Satis igitur habebo petere ac rogare ab eruditis hominibus hoc unum, ut pro
sua humanitate atque benevolentia Praefationem nostram benigne et legant et interpretentur.
